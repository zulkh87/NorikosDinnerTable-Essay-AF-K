Büyük İfşa (Big Reveal)

49:41 - Burada "ideal" (kinaye yapılmıştır) ailenin sanki işe gider gibi yürüdüğünü görüyoruz.

*
Nikotin içeren madde kullanımı uyarısı.
*

50:21 - Noriko, başka bir "büyükanne"ye gelindiğinde "This time I wasn't so nervous for some reason (bu sefer çok da gergin değildim)" diyerek artık onun için normalleşen bir durum betimlemesi yapıyor. Ayrıca Noriko'yu Ueno, Mitsuko diye tanıtıyor. Noriko karakteri artık geri planda kalmıştır.

50:53 - Noriko burada her şeyin mükemmel olduğundan bahsediyor.

*
Mükemmel günümüzde bir hayaldir ve size bunu sunan / sunduğunu iddia eden insanlara / gruplara en azından sorgulayıcı bir zihin ve şüphe ile yaklaşmanızı tavsiye ederim.
*

51:11 - 51:23 - "Büyükanne", Noriko'ya "Make yourself at home, Mitsuko.(Kendi evindeymişsin gibi rahat ol, Mitsuko)" diyor. Ve şu cümle artık açık olanın beyanıdır; "I, as Mitsuko, became a member of this family(Ben, Mitsuko olarak, bu ailenin bir üyesi olmuş oldum)."

52:57 - 53:58 - Filmin bu kısmının okuyucu tarafından izlenmesi taraftarıyım. Ueno'nun gülüşü artık izleyicide belki bir soru işareti, belki de bir (en hafif ifadeyle) şaşkınlık anı oluşturmalıdır.

54:31 - 54:59 - Öldüğü zannedilen "büyükbaba" karakteri yeniden canlanır veya uyanır (genel bağlamda yorumlanmıştır). Noriko'nun şaşkınlığı neticesinde iyi iş çıkardığı ve işe uygun olduğu belirtilir. Ayrıca herkes gülmektedir.

*
Yazının daha önceki bölümlerinde gülme eyleminin insan üzerindeki bazı etkileri dolaylı olarak anlatılmıştı. Bu sahnedeki gülüşler yazara sahte gelmektedir. Fakat oyun devam etmektedir; müzik değişmemiştir. Profesyonel bir yönetmenin bilinçli olarak bu sahnede "mübalağa" yaptığı kanısındayım.
*

55:02 - 55:28 - İlk defa "müşteri" kelimesi ("client") kullanılır. Bunun bir iş olduğu izleyiciye bir soru işareti daha olarak verilir.

55:44 - 56:23 - Burada Ueno, bir hikaye anlatmaya başlar; bir bebeğin kiilitli dolapta doğduğunu söylerek başlar. Yıllar sonra bebeğin annesi (the mother tek bir anneye, dolayısıyla bahsedilen bebeğin annesine işaret eder) artık çocuk olan bebeği görmeye gider. Ueno, annenin kötü bir aktris olduğunu ve anne rolünü çok kötü üstlendiğini söyler.

56:24 - 57:21 - Noriko kendi hikayesini anlatmaya başlamıştır, Ueno Noriko'nun hikayesini sanki kendi yaşamış gibi devam ettirir.

*
Burada herkesin bağ kurabileceği bir durum olur ve yönetmen yazının başından beri derinlemesine açıklanılma çabasında olunan durumu açıklar; evebeynlerin manevi anlamda eğitimsiz olması (manevi değer zayıflığı beraberinde evebeynlerin kendi evebeynlerinden gördüklerini kendi çocuklarına uygulaması, evebeynlerin kendilerini geliştirmek ve okumak yerine "nasıl olsa büyür, su akar yolunu bulur" vb. tevekkül anlayışından ellerinden geleni yapmadan medet umması neticesinde) duygusal ihtiyaçları eksik bırakılmış iki karakter birbiriyle yakınlaşır. (Bakınız tevekkül nedir *5).
*

58:35 - 01:03:23 - Bu sefer yeni bir "müşteri"ye gidilir (hiçbir şekilde cinsel ima yoktur). Yalnız yaşayan bir adam ve dağınık bir yemek masası gösterilir. Erkek olduğunun belirtilmesini gerektiğini düşündüğüm "müşteri", maskulen tavırlarla Ueno ve Noriko üzerinde hakimiyet kurmak ister(!). - Nikotin içeren madde kullanımı uyarısı - Şiddet içeren eylem uyarısı - Erkek "müşteri" Ueno'ya bir tokat atar; öncesinde Ueno, artık bir çocuk olmadığını ve özgür olmak istediğini belirtmiştir. Drama diyalogları sonrası Ueno ve Noriko evden resmen kaçarlar.

01:03:37 - 01:06:36 - Noriko demin bahsedilen eve geri dönmek istediğini Ueno'ya bildirir. Ueno, Noriko'nun isteğine aralarındaki duygusal bağ sebebiyle kayıtsız kalamaz. Eve girmelerine gerek kalmamıştır ve erkek "müşteri"nin dışarıda olduğunu görürler. 3 kişilik bir sarılma sahnesi görürüz. Sonrasında, masa çöplerden arınmıştır ve karakterlerimiz yemek yemektedir. Erkek "müşteri"nin eşinin öldüğünü "Your mother is watching over us from heaven (Anneniz bize cennetten göz kulak oluyor)" repliğinden anlarız.

*
Bu sahne için bir kitap yazılabilecek olsa da, şu cümlelerle özetlemek istiyorum:

İnsanlar doğaları gereği sosyal varlıklardır. Aile ise en küçük Makro sistem olarak günümüzde varlığını sürdürmektedir. Çocuğun aileden kopması doğal bir durum olup, sağlıklı bir şekilde olması temennimizdir. Lakin, Makro sistemden kopan mikro (çocuk-birey) eninde sonunda bir Makro sisteme dahil olma gerekliliğini duyar. İş yerleri, malesef günümüzde bireyin içsel ihtiyaçlarını karşılamaktan uzaktır (yazarın şahsi eki: para kazanmak için kurulan oluşumlardan insani hasasiyetler beklememek gerekir, nitekim iş yerleri günümüzde genelde "mobbing" ve kıskançlık (haset) yuvasıdır - insanların bir an önce bu ceberrut sistemden kurtulmaları dileğimiz daimidir). Doğal olarak kendi ailesini kurup insani & duygusal ihtiyaçlarını karşılamaya çalışır. Bu sahnede ise sağlıksız bir Makro'dan çıkış çabasını görüyoruz. Bazı bağlar tarih boyunca olmuştur ve dönüşebilecek olsa da devam edecektir. Fakat sonunda incinmiş çocuk yönü devreye giren Noriko (Mitsuko değil, dikkat edelim), "babasına" acıması yanı sıra kendi duygusal ihtiyaçlarını da Ueno ile olan arkadaşlığından karşılayamamaktadır. Yani günümüzde su içmek nasıl bir ihtiyaçsa ve başka bir çok sıvı suyun yerini tutmuyorsa insan vücudu için, aile de insan psikolojisi için su gibi gereklidir. Son kesimde bir önceki cümleye bir kez daha değineceğiz.
*

01:06:35 - 01:08:49 - Ueno'nun telefonu veya alarmı çalar. Zamanın dolduğunu belirtir. Erkek "müşteri" ödeme yapacakken Noriko, "oyunu" biraz daha sürdürmek ister. Bu sırada Ueno "babasının" sırtına bir tekme atar. Kuralları çiğnediğini belirtir. Mitsuko'ya gitmeleri gerektiğini söyler. Noriko'ya bağırmaktadır. "Wanna stay here forever? (sonsuza kadar burada kalmak mı istersin?)" cümlesini kurar. Birkaç saniye sonra, erkek "müşteri"nin suratında bir sırıtış görürüz (yazar bu sahneyi yorumlamayı reddetmektedir, anlam verememektedir). Burada "family rental (kiralık aile servisi)"den bahsedilir.

*
Bu sahnedeki Ueno'nun oyunculuğu, oyunculuk değil, bir gerçeği anlatır. Şiddet hiçbir zaman iyi sonuçlanmamıştır. Tarihte bunu bilen bazı öğreti mensupları iyilik yolunu, bazıları kendilerini soyutlamayı ve sakınmayı, bazıları da "sana gül mü vereyim yoksa silahımı görmek ister misin?" anlayışını seçmiştir. Bakıldığında Ueno, arkadaşı Noriko'yu korumak ister ve maskulen sayılabilecek şekilde bağırır ve şiddete başvurur; kadın, erkeğin yapması gerekeni yapmadığını ve otoritesini (burada otorite para ile aldığı "baba" rolu saatlerini kaynak alır) suistimal ettiğini görünce hayatta kalma içgüdüsüyle çekinik olan tarafını ortaya çıkartır. Burada bir arketip *6 geçişi olduğunu görebiliriz.
*