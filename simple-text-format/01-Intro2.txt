Gelecek Merakı ve Gelecek ile İlgili Kaygı Ateşi

Bu gün herkes geleceği merak ediyor. Falcılara ve astrologlara veya kahinlere aktarılan maddi kaynaklar günümüzde bunun somut bir örneği.

"Geleceğim istediğim gibi olacak mı? Bunu duymaya ihtiyacım var." diyor içinden "danışan kişi".

Bu gün hep kullanmak istediğim şu cümleyi buraya cevap olarak yazmak istiyorum:

"Tell me a lie in a beautiful way, I'll believe in answers, just not today." (Avenged Sevenfold - The Stage şarkısından bir alıntı).

(Bana güzel bir üslupla yalan söyle, verdiğin cevaplara inanırım, sadece bu gün değil.)

Geleceği kesin bilmek, bir insanın, herhangi bir insan topluluğunun, veya bazı varlığı kanıtlanamayan (ve varlığı tartışmalı) varlıkların elinde olan bir şey değil. Size gelecek böyle olacak diyen kişi temelde ve tanım gereği yalan söylüyordur (bu konuda sağlam tartışırım, bir mail atın isterseniz).


İşin aslı şudur: gelecek bilinmez, fakat geçmişinizden beslenerek içinde olduğunuz gün içinde yaptığınız eylemler geleceğinizi belirler.

Sözde mükemmel eşinizle mi tanışmak istiyorsunuz? Eksik yönlerinizi tamamlamak için bu günden çalışmaya başlayın.

Ev sahibi değilsiniz veya daha iyi bir evde mi yaşamak istiyorsunuz? Borçlarınızı ödeyin ve bir daha borç almayın.

Çocuğunuzun iyi ve başarılı bir insan mı olmasını istiyorsunuz? Çocuğunuzun olmasını istediğiniz özellikleri kendinizde barındırın; iyi birisi olmak isterse bir referans noktası olsun.

Özetle, yarınlarda bahçenizde görmek istediğiniz ağacın tohumunu bu günden ekin.

Konudan sapmamak adına, kişisel gelişim "edebiyatını" burda şimdilik sonlandıralım.