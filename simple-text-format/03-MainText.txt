01:07 - Noriko evden kaçan genç bir kız. Mantosundan dışarı sarkan bir ipliği koparır.

02:54 - Noriko ailesini tanıtır. Sadece kız kardeşi Yuka'nın ismini söyler.

03:28 - Noriko, aile yemeği sahnesinde babasıyla üniversite hakkında tartışmalı olduklarını söyler.

03:41 - Babasının yerel (eve yakın?) bir üniversiteye gitmesini istediğini fakat orada bir erkek arkadaş (sevgili anlamında kullanılmıştır) veya anlaşabileceği arkadaş bulamayacağından bahseder.

03:52 - Babasının mandalina yerken soymakta olduğu kabuklarını küllüüğe koyduğunu belirtir.

04:08 - Babasının bu isteğinin kuzenleri Sato ve Kei'nin Tokyo'da öğrenim görürken hamile kalmasıyla bağlantılı olduğunu belirtir.

04:37 - Babasının soyduğu mandalina kabuğu, küllükte olsa bile orijinal haline dönmektedir. (!Sinema dili uyarısı)

*
Burada yönetmen, nerede olursa olsun, tüm varlıkların özlerine dönmek istediklerini anlatmak istemektedir. Filmdeki mandalina kabuğu "öz"üne dönerken bir çiçek şeklini andırmaktadır (şahsi yorumumdur).
*

05:21 - Noriko "Tangerine (mandalina meyvesinin ingilizcesi)" isimli bir çoçukluk arkadaşına rastlar.

05:54 - Noriko, arkadaşı "Tangerine"in Image Club (Hayal Klübü) adlı bir yerde çalışmaya başlayıp "erotik şeyler" yaptığından bahseder.

07:37 - Noriko, kütüphanede otururken tek yaptığı şeyin dersleri asıp yetişkin kadınlar için yazılmış romanları okumak olduğunu belirtir.

07:56 - Noriko'nun kardeşi Yuka, Tangerine'in bir beden işçisi olduğunu, ve Noriko'nun kadın olmayı sevmediğini ve erkek olarak doğmuş olmayı dilediğini söyler (çeviride anlatılmak istenen yazılmıştır, kişisel yorumumdur).

*
Burada yönetmen, insan doğasının engellenmesinin yol açabileceği sonuçları anlatmak istemiştir. Noriko yaşıtları gibi bir sevgili bulmak istemiş, fakat babasının otoriter yaklaşımı bunun önüne geçtiği için Noriko'nun dikkatini Tangerine çekmiştir. Noriko'nun sağlıklı sayılabilecek isteği, önündeki yolu kapatıldığı için "alternatif" bir yol ile kendini var etme eğilimindedir.

Noriko, burada kendisini bir meyve olarak görmektedir; meyveyi yiyen babası, Noriko'nun varlığından duygusal bir beslenme eyleminde bulunmaktadır. Kabuk ise Noriko'nun benliğinin Noriko'ya kalan kısmını temsil eder ve babasının buruşturduğu kabuk eski haline dönerken açan bir çiçeği andırmaktadır.
*

09:05 - Noriko, babasının yerel bir gazetede muhabirlik yaptığını anlatır. Görsellerde babasının işini yaparken ne kadar mutlu olduğu açıktır.

09:46 - Noriko, "I had no interest in his work. But I ended up writing for the school newspaper." (Onun işiyle herhangi bir ilgim yoktu, fakat kendimi okul gazetesinde yazı yazarken buldum) derken heyecanlı bir şekilde okulunda gazete dağıtmaktadır.

*
Burada ise, Noriko'nun rol modeli olan babası gibi işini severek yapan bir kişi olmaya çalıştığı anlatılmaktadır. Bu sürece kişiliğin oturma süreci deniyordu benim zamanımda. Bu kısım, insanın günümüz üretim tüketim ilişkilerinde insanların yapacakları iş ile kendilerini var ederek; duygusal ve fiziksel olarak kendilerini gerçekleştirme yoluna dahil olma çabalarını temsil ediyor.
*

09:53 - Noriko, sınıfındaki herkese daha fazla "bilgisayar dersi" talep edilmesi için çağrı yapıyor.

10:01 - Noriko, babasının yazılarının kayıtsız veya ilgisiz olduğunu belirtiyor (kullanılan sıfat, "complacent"). Ayrıca okul kurallarına aykırı yazılar yazarak babasına karşı geldiğini hissettiğini belirtiyor.

*
Kişiler ya rol modellerini yıkarlar ya da onlar gibi olmayı tercih ederler. Burada Noriko'nun rol modeline karşı gelmesinin sebebi, babasının yazdığı makalelerde olduğu gibi Noriko'ya ve onun benliğine karşı karşı ilgisiz / kayıtsız olmasıdır. Noriko'nun var oluşundan gelen ihtiyaçları karşılanmadığı için "tersinerek" yine babasının işi çerçevesinde kendisini var etmeye çalışıyor.
*

12:04 - Noriko, yaşadığı taşradan gitmek istediğini belirtir. Bir süre sonra "ben deli miyim?" sorusunu sorar.

*
Burada bireyin içindeki var olma isteği Noriko'da yaşadığı yeri terketme hissi olarak kendini gösterir. Delilik terimi ise normalin dışında olma isteği olarak tanımlanır.
*

15:06 - 16:21 - Noriko ve babasını karşılıklı otururken görüyoruz. Annesi "her şey yolunda mı?" diye sorup, babasından sessiz bir onay aldıktan sonra kadrajdan çıkıyor. Noriko, Ueno adında bir arkadaşından babasına bahsetmiştir; babası ise Ueno'yla hiç yüz yüze tanışmadığını söyler. Bu sırada elektrikler gider. Babası bir mum yakar.

*
Babasının Noriko'ya olan itirazı; eski nesilin geçmişinde olan güvenlik mekanizmalarını ve sosyalleşme araçlarının, yeni nesilin sosyalleşme araçlarıyla uyuşmadığını anlatır. Bu da babasının itirazlarının temelinde yatar.f

Elektriklerin gitmesi ve bu durumun atan sigortaya bağlı olmamasının ve sonunda çok eskiden beri var olan (verimliliği tartışılır) mum yakılması; bize bu zıtlaşmanın tarihin belirsiz fakat kadim zamanlarından beri var olduğunu anlatıyor.

Evebeynler yaşlanırken ellerinden giden hayatı kendilerinin bir uzvu olarak gördükleri çocuklarında görürler; ve temelde çocuklarının da onlar gibi olmasını isteyerek bir nevi ölüm korkusunu doyurabileceklerini zannederler. Fakat günümüzde de bilindiği gibi karanlık doymaz, sadece soğurur (absorbe eder).

Ölmek değil yaşamak isterler, dolayısıyla çocuklarının hayatlarını şekillendirmeye çalışarak kaçınılmaz son olan ölümden yegane kaçış biletlerini alırlar; çocuklarının içinde yaşamak isterler, belki bir kişilik özelliği olarak, belki bir şeye duyulan ilgi olarak, belki tatmin edilmeyen bir ihtiyaç olarak.

Günümüzde karanlıktan sonra güneş doğmaktadır ve bu bir döngü olarak tekrar eder; karanlık doymayacağı için ancak güneş karanlığı aydınlatarak insanlara var olma olanağı verir (karanlık asla tam olarak gitmez, bakınız gölge). Şahsi tavsiyem, madem karanlık doymaktan acizdir, bize zarar veren şeyleri dönüştürelim? Tabii neyin gerekli - neyin zararlı ve neyin nasıl dönüştürüleceği konusunda en azından aklı selim bir anlayış gerektiğini burada belirtelim.
*

18:27 - "I wanted to stand on with my own heart. I wanted to walk on my own legs. (Kendi kalbimle ayaklarım üzerinde durmak istemiştim. Kendi ayaklarımla yürümek istemiştim).

*
Bu süreçte bazı yerleri belirtmememin sebebi günümüzde internetin herkese açık olmasıdır.
*

21:11 - Burada Noriko, arkası dönük ve kırmızı pelerinli birisine kendi nickname'ini söyler; Mitsuko. birkaç saniye sonra arkası dönük kadın, kırmızı pelerinini sağ eliyle tutup havaya atar.

*

Burada bariz bir superman referansı olduğu kanısındayım. Noriko, internet forumlarında tanıştığı Ueno'yu kurtarıcısı olarak gördüğünü belirtiyor. Pelerinin atılması ise Noriko'nun kurtarıcı olarak gördüğü kişinin insani yönünüyle iletişime geçmek isteğini belirtmektedir.

*

23:24 - 23:36 - "I faded into darkness. But I was ripe. I was ripe for growth. (Karanlığa karıştım. Ama olgunlaşmıştım. Büyümek için (yeterince) olgundum.)"

*

Burada ise yine bir tersinme örneği görüyoruz. "Ripe" terimi genelde meyveler için kullanılır, fakat meyvenin toprağa dönmesi basitçe meyvenin ölümü olacaktır. Noriko, burada karanlıkta olduğunu ve büyümek / gelişmek / ve kendini gerçekleştirmek için hazır olduğunu fakat şu anki durumunun optimal olmadığını belirtmektedir.

*

24:02 - "I am Mitsuko (Ben Mitsuko'yum)."

*

Ueno ile buluşmaya giderken artık "Mitsuko" olmuştur. Mitsuko onun olmak istediği, kendisini ifade edebildiği bir karakterdir. "Noriko" olsaydı ne Tokyo'ya gidebilir ne de Ueno ile buluşmaya gidebilirdi. Basitçe tırtıl, kozasındaki rüyasında gördüğü kelebeğe bir isim vermiştir.

*

24:14 - Noriko, yine mantosundan çıkan bir ipliği söker (bakınız, ipek kumaşı nasıl yapılır).

25:57 - 26:14 - Noriko, Ueno ile tanışır. Yolculuğu 6 ay sürmüştür.

26:15 - 27:37 - Bu bölümün hassas izleyiciler & erişkin olmayanlar & akıl sağlığı sorunları yaşayanlar tarafından izlenmesini tavsiye etmiyorum. Yönetmenin daha önceki bir filmine referans olmakla birlikte:

*
Filmin genel çemberinden bakıldığında, Kendini gerçekleştiremeyen bireylerin özkıyıma gidebileceğine bir referans olabilir. Günümüzde bir takım medikal ilaçlar ve psikoterapi ile tedavi edilmeye çalışılan bu durum için psikiyatrik bir müdahale gerektiğini belirtmek isterim. Eğer böyle bir durumunuz var ise lütfen yardım talebinde bulunmanız gereken yerleri bilgilendirin. 
*

28:10 - Yuka (Noriko'nun küçük kardeşi), okulun camına çıkmıştır. Sınıfından bir erkek öğrenci onu kollarından tutarken Yuka camdan iner ve şaka yaptığını söyler.

*

Komedi, gerçeğe giydirilen bir kılıftır. Kahkaha attığınızda, içinizdeki bir duruma referans verip rahatlarsınız. "Çok da önemli değilmiş, korkulacak / utanılacak bir şey değilmiş, başkasında da varmış" gibi anlamlar çıkarılabilse doğada insan gibi gülme mekanizmasını psikolojik rahatlama için kullanan bir varlık biçimi bulunmamaktadır (yanılıyorsam bir mail atın). Dolayısıyla şu çıkartılabilir; kahkaha toplumsal veya bireysel baskı sonucu oluşan "stresin dışa vurumudur" *1;

*