Peki neden Noriko's Dinner Table?

Sion Sono adlı yönetmenin şu ana kadar üç veya dört filmini izledim. Tartışmalı ve sıkıntılı ama gerçek olduğunu düşündüğüm durumların bir video kurgusunu yapmış birisi olarak tanımlayabilirim kendisini. Günümüzde hasır altı ettiğimiz şeyler gelecekte karşımıza realite olarak çıkmaya gebedir; ışıktan beslenmezse karanlık onları seve seve! (bu ünlem işareti kinayeyi belirtmektedir) büyütecektir.

Bu sebepten dolayı toplumda kabul görmeme pahasına doğru olduğunu düşündüğü durumları paylaşan insanlar benim nezdimde ayrı bir yerdedir.

Şunu söylemek istiyorum; bu yazıyı yazmam demek, yönetmenin tüm fikirlerine katıldığımı veya ürettiği / üretilmesine katkıda bulunduğu tüm içerikleri veya bunların tüm kısımlarını onayladığımı göstermez. Bu konuda bulunacağınız "zan"larınızdan siz sorumlusunuz, bu bir sorumluluk reddi beyanıdır.

Bu yazıda görsel değil ama timestamp denilen zaman damgaları kullanacağım. Çoğunlukla tutarlı olacağı görüşündeyim.